al

pendet Hoc vero constat Suetonium Tiberii commentariis 1),

Tacitum Agrippinae ²) usum esse.

Praeterea illis suppetebant libelli famosi, quibus nihil
perniciosius erat ad veritatem corrumpendam. Continebant sine
dubio jocos acerbos, odiosos rumores et mendacia ficta
ab iis, qui injuriam accepisse sibi videbantur. Si exemplo
ex nostro saeculo petito inspicimus libellos famosos,
qui hodie evulgantur, jure colligere possumus veritatem in
iis non inveniri, quum praesertim populus Romanus semper
magnopere his rebus indulgeret et cupide omnes occasiones
jocandi vol alium dicteriis perstringendi arriperet.

Etiam nonnulla, quae fando audiverant, Tacitus et Sue·
tonius in opera sua inserere potuerunt. Ita ubi mortem Drusi
commemoret, Tacitus dicit rumorem quendam etiam tum
viguisse ³) et in causae Pisonis descriptione namet quiddam,
quod se a senioribus audire meminit4 ). Harum auctoritatum
levitatem non opus est me demonstrare.

Quamquam, quum tales fontes his scriptoribus suppeterent,
non facile erat omnia ex vero seribere, tamen etiam aliae
causae extiterunt, quibus historiae corrumperetur quaeque
non nunus voluisse videntur ad Tiberii imaginem deformandam.
Verum jam ipsos scriptores percurrere in animo est, ubi facultas

dabitur vitia enumerandi, quibus singuli laborant.

¹) Dio LX 10.

²) Tac. Ann. IV 53.
³) n n IV 10.
⁴) a a 11116.

 

